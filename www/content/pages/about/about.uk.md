---
title: Про нас
description: 
metaTitle: 
metaDescription:
cover:
  default: ./images/salvia-in-the-steppe.jpg
  mobile: ./images/salvia-in-the-steppe-mobile.jpg
  alt: Шавлія цвіте в літноьму степу.
  author: Куракіна Катерина / Rewilding Europe
  
template: about

sections:
  - text: |
      <p>
        Природно-етнографічний парк «Тарутинський степ» створений в 2020 році командами ентузіастів двох громадських організацій - природоохоронної організації "Rewilding Ukraine" і організації з регіонального розвитку «Центр регіональних досліджень», за підтримки місцевих громад та бізнесу.
      </p>
      <p>
        Парк розташований в Тарутинському районі Одеської області і включає в себе два основних компоненти: природне ядро - ландшафтний заказник місцевого значення, і етно-туристичний - центр етнографічного зеленого туризму та сімейного відпочинку «Фрумушика-Нова». Загальна площа парку становить 6 800 га, включаючи 5 200 га території ландшафтного заказника.
      </p>
      <p>
        Основні завдання парку - популяризація ідеї збереження степових екосистем і розумного використання їх ресурсів, надання відвідувачам можливості спілкування з природою, ознайомлення з історією і багатонаціональною культурою Бессарабії, підтримка історично сформованих місцевих типів природокористування і ремесел, а також створення сприятливих умов для відновлення унікальної екосистеми Тарутинського степу в усьому його різноманітті.
      </p>
      <p>
        Заказник знаходиться на території колишнього Тарутинського військового полігону і з моменту його створення в 1946 році до останніх років жодного разу не розорювався, а деякі ділянки цілинного степу не знали плуга протягом сотень років. Це дозволило зберегти природні багатства степу, його флору і фауну.
      </p>
 
 
  - items:
      - title: Загроза знищення унікального степу
        text: |
          У 2016 році над заказником нависла загроза знищення степових екосистем в результаті незаконної оранки його території. Близько чверті земель заказника були розорані і підлягають відновленню. Кампанія на захист заказника, проведена в 2016 році українськими і міжнародними природоохоронними організаціями та екологічною громадськістю, зупинила сільськогосподарські роботи на його території і зберегла унікальний природний об'єкт для майбутніх поколінь.
        image:
          src: ./images/plowing-tarutino-steppe.jpg
          alt: Частина унікального Тарутинського степу була розорана в 2016 році.
          author: Михаило Нестеренко

      - title: Ревайлдинг на благо природи і людей
        text: |
          У 2020 році в рамках ревайлдінг ініціативи в дельті Дунаю почалося відновлення розораних територій заказника. Також, у співпраці з проектом "Підвищення конкурентоспроможності сільських периферійних громад півдня Одеської області" запущена програма повернення (реінтродукції) великих травоїдних тварин в Тарутинський степ: влітку на огороджену ділянка степу з біосферного заповідника «Асканія-Нова» були завезені 20 куланів і 8 ланей європейських . В майбутньому планується повернення ще групи куланів, а також сайгаків, оленів благородних та української сірої худоби.
        image:
          src: ./images/fallow-deer-reintroduction.jpg
          alt: Повернення (реінтродукції) лані європейської до Тарутинського степу.
          author: Андрій Некрасов / Rewilding Europe
    
  - title:
    items:
      - title: Дельта Дунаю як туристична локація
        text: |
          Відновлення природи, повернення диких тварин і ревайлдинг можуть принести економічні вигоди, створити нові можливості для бізнесу, робочі місця і джерела прибутку. Природно-етнографічний парк «Тарутинський степ» - один з таких прикладів. Подібні еко-парки створюються і на інших відновлених територіях в дельті Дунаю - острові Єрмаков, озері Картал, на Стенцівсько-Жебріянівській гряді. Просуванню цих та інших ревайлдинг територій як туристичних локацій в Європі сприяє "European Safari Company". В Україні вони об'єднані під брендом дельти Дунаю.
        image:
          src: ./images/danube-delta-logo.jpg
          alt: Логотип ревайлдинг регіону Дельта Дунаю.
          author: Rewilding Europe
---

